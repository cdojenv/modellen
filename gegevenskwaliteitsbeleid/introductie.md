# Introductie {#Intro}

In deze introductie worden de gemodelleerde begrippen in het JAGA [Gegevenskwaliteitsbeleid](#gegevenskwaliteitsbeleid) verbonden in een verhaal, waardoor het model begrijpelijker wordt.

## Gegevenskwaliteit

### De organisatorische context {#IntroOrganisatorischeContext}

Het primaire uitgangspunt (U1) van het [gegevenskwaliteitsbeleid](#gegevenskwaliteitsbeleid) is dat de vereiste [gegevenskwaliteit](#gegevenskwaliteit-1) afhankelijk is van de context, d.w.z. het doel wat men beoogt te bereiken met behulp van die gegevens.

Het beoogde doel is een erg breed begrip, wat we vertalen naar het begrip [organisatorische doelstelling](#organisatorische-doelstelling). Een [organisatorische doelstelling](#organisatorische-doelstelling) is een doelstelling om te voldoen aan [wet- en regelgeving](#wet-en-regelgeving), of aan een andere eis die de omgeving of de eigen organisatie oplegt (een [motivatie](#motivatie)). Het is het doel waarvoor een organisatie een [organisatorische activiteit](#organisatorische-activiteit) onderneemt en beschrijft het resultaat wat men daarmee wil (vanuit motivatie) of moet (vanuit wet- en regelgeving) bereiken.

Een voorbeeld van een doel gebaseerd op [wet- en regelgeving](#wet-en-regelgeving) is bijvoorbeeld om de AOW-regeling conform de wet uit te voeren. Voorbeelden van doelen gebaseerd op [motivatie](#motivatie)s zijn bijvoorbeeld de wens om de reputatie van de organisatie te behouden en verbeteren, om de AOW-regeling zo goedkoop en efficiënt mogelijk uit te voeren, of om de klanttevredenheid te verbeteren door proactief rechthebbenden op te sporen.

Een [organisatorische doelstelling](#organisatorische-doelstelling) die gebaseerd is op een [motivatie](#motivatie) heet soms ook wel een gebruikersdoel of gebruikersdoeleind.

De relatie tussen organisatorische activiteit en organisatorische doelstelling kan bijvoorbeeld als volgt verlopen:
*Organisatorische doelstelling: terugdringen van jeugdcriminaliteit*
*Organisatorische (sub-)doelstelling: inzicht verkrijgen in jeugdcriminaliteit*
*Organisatorische activiteit: monitoren van en rapporteren over jeugdcriminaliteit*

Een [gegevenskwaliteitseis](#gegevenskwaliteitseis) is dus altijd verbonden met de [organisatorische doelstelling](#organisatorische-doelstelling) die de context geeft waarin die eis wordt gesteld (U1).

Er kunnen meerdere [organisatorische doelstellingen](#organisatorische-doelstelling) gelden die leiden tot het verzamelen van dezelfde gegevens, maar met verschillende [gegevenskwaliteitseisen](#gegevenskwaliteitseis) aan die gegevens.

Het behalen van een [organisatorische doelstelling](#organisatorische-doelstelling) vereist vaak dat er iets wordt gedaan, d.w.z. dat er een [organisatorische activiteit](#organisatorische-activiteit) (OA) wordt gestart of ingericht. Een voorbeeld van zo’n OA is het uitvoeren van een kwantitatief onderzoek om de [organisatorische doelstelling](#organisatorische-doelstelling) van verkrijgen van inzicht in criminaliteit onder jongeren te bereiken. Een meer generieke doelstelling kan ook zijn het uitvoeren van een kwantitatief onderzoek om een klant inzicht te verschaffen in een onderwerp naar keuze.

Een [organisatorische activiteit](#organisatorische-activiteit) (OA) die de overheid onderneemt is in principe altijd onderhevig aan wet- en regelgeving: óf het is de aanleiding (via de organisatorische doelstelling, bijvoorbeeld omdat de organisatie de taakstelling heeft om een wet uit te voeren), óf het is van toepassing doordat we gegevens gaan verzamelen die onderhevig zijn aan bepaalde wet- en regelgeving. Deze [wet- en regelgeving](#wet-en-regelgeving) leggen we vast. Het kan zijn dat op één [organisatorische activiteit](#organisatorische-activiteit) meer dan één stuk [wet- en regelgeving](#wet-en-regelgeving) van toepassing is, bijvoorbeeld de [[AVG]] én de [[Archiefwet]].

### Relatie met gegevenstypering {#IntroRelatieMetGegevenstypering}

Bij een [organisatorische activiteit](#organisatorische-activiteit) zijn bepaalde [gegevenstypen](#gegevenstype), of [gegevenstypegroepen](#gegevenstypegroep), vereist om de [organisatorische doelstelling](#organisatorische-doelstelling) te kunnen behalen. Deze gegevens moeten worden verwerkt om er iets mee te kunnen doen, in een gegevensverwerking. Omdat de gegevens belangrijk zijn voor het behalen van de [organisatorische doelstelling](#organisatorische-doelstelling) stellen we eisen aan die gegevens.

Een [gegevensverwerking](#gegevensverwerking) verwerkt verschillende soorten gegevens waar we eisen aan willen stellen. Om die eisen te kunnen stellen, moeten we eerst weten waar we over praten. Die definitie doen we door de gegevens te typeren in gegevenstypen. Een [gegevenstype](#gegevenstype) wordt gedefinieerd door de definitie van de [term](#term).

 De [termen](#term) in een begrippenkader vormen samen een [begrippenkader](#begrippenkader). Waar mogelijk worden bestaande [begrippenkaders](#begrippenkader) gehanteerd om bestaande definities voor de formele [begrippen](#term) uit over te nemen (conform uitgangspunt U7).

Omdat we eisen willen stellen aan verschillende niveaus van bundeling van [gegevenstypen](#gegevenstype), geven we die een eigen naam: het [gegevenselement](#gegevenselement).

De gegevens waar we over praten in het [gegevenskwaliteitsbeleid](#gegevenskwaliteitsbeleid) beschouwen we als [gegevenselementen](#gegevenselement). [gegevenselementen](#gegevenselement) kunnen zowel [gegevenstypen](#gegevenstype) zijn, als een verzameling van [gegevenstypen](#gegevenstype), een [gegevenstypegroep](#gegevenstypegroep).

Een [gegevenselement](#gegevenselement) wordt gekenmerkt door de gegevenselementnaam.

### Gegevenskwaliteit in de gegevensbron {#IntroGegevenskwaliteitInDeGegevensbron}

Een [gegevenselement](#gegevenselement) zit altijd in minimaal één [gegevensbron](#gegevensbron). Deze [gegevensbron](#gegevensbron) is belangrijk omdat we [gegevenskwaliteit](#gegevenskwaliteit-1) willen verankeren in de [gegevensbron](#gegevensbron), conform uitgangspunt U2: gegevenskwaliteit wordt verankerd in de gegevensbron.

Hierin maken we verschil tussen de [primaire gegevensbron](#primaire-gegevensbron) en [secundaire (afgeleide, overige) gegevensbronnen](#secundaire-gegevensbron). In principe beheren we de gegevens en hun [gegevenskwaliteit](#gegevenskwaliteit-1) in de [primaire gegevensbron](#primaire-gegevensbron). Problemen met de [gegevenskwaliteit](#gegevenskwaliteit-1) kunnen wel worden geconstateerd in de [secundaire gegevensbron](#secundaire-gegevensbron)nen. 

### Kritieke gegevenselementen {#IntroKritiekeGegevenselementen}

Een [gegevenselement](#gegevenselement) is dus iets waar we eisen aan kunnen stellen met betrekking tot de kwaliteit van de gegevens. We doen dat alleen voor [kritieke gegevenselementen](#kritiek-gegevenselement), die hieronder verder worden uitgewerkt.

Een [kritiek gegevenselement](#kritiek-gegevenselement) is een [gegevenselement](#gegevenselement) dat vanwege het gebruiksdoeleind of wettelijke vereisten van cruciaal belang is voor het functioneren, de besluitvorming of de strategische doelen van een organisatie of keten.

Voor het verkrijgen van inzicht in criminaliteit onder jongeren (organisatorische activiteit) gebruiken we [kritieke gegevenselementen](#kritiek-gegevenselement) als postcode, leeftijdsgroep, delict en aantal gepleegde delicten.
De [gegevenselementen](#gegevenselement) die nodig zijn voor een [gegevensverwerking](#gegevensverwerking) zijn (voor de [organisatorische activiteit](#organisatorische-activiteit) die die gegevens nodig heeft) dus [kritieke gegevenselementen](#kritiek-gegevenselement).

Iets anders geformuleerd is een [kritiek gegevenselement](#kritiek-gegevenselement) dus een *[gegevenselement](#gegevenselement) binnen een gegevensverwerking* dat nodig is voor het bereiken van de [organisatorische doelstelling](#organisatorische-doelstelling) door middel van een specifieke organisatorische activiteit, en alleen binnen de context van een [gegevensverwerking](#gegevensverwerking) voor die [organisatorische activiteit](#organisatorische-activiteit) is het een [kritiek gegevenselement](#kritiek-gegevenselement).

[Kritieke gegevenselementen](#kritiek-gegevenselement) worden ook bepaald door overige toepasselijke wetgeving. Bij persoonsgegevens in een politiecontext (dus onder de [[WPG]]) moet ook de categorie van de betrokkenen worden vastgelegd. In dit voorbeeld bepaalt de wet- en regelgeving zoals de [[WPG]] dus de [kritiek gegevenselement](#kritiek-gegevenselement) én de [gegevenskwaliteitseisen](#gegevenskwaliteitseis) aan die [kritiek gegevenselement](#kritiek-gegevenselement) binnen de [gegevensverwerking](#gegevensverwerking). Een ander voorbeeld kan worden gevonden in de EU-uitvoeringsverordening over hoogwaardige dataverzamelingen, [[RichtlijnEU2019-1024]]. Deze benoemt verplicht te publiceren gegevens, die daarmee meteen [kritieke gegevenselementen](#kritiek-gegevenselement) zijn voor de organisaties die deze moeten publiceren.

[Kritieke gegevenselementen](#kritiek-gegevenselement) zijn dus alle [gegevenselementen](#gegevenselement) die worden verwerkt om een [organisatorische activiteit](#organisatorische-activiteit) uit te kunnen (en mogen) voeren en daarmee de [organisatorische doelstelling](#organisatorische-doelstelling) te behalen waarvoor die [organisatorische activiteit](#organisatorische-activiteit) is ingericht.

Het kan zijn dat in een [organisatorische activiteit](#organisatorische-activiteit) ook andere [gegevenselementen](#gegevenselement) worden verwerkt die niet primair bedoeld zijn om de [organisatorische doelstelling](#organisatorische-doelstelling) te halen voor die organisatorische activiteit, maar om een andere [organisatorische activiteit](#organisatorische-activiteit) mogelijk te maken en daarmee een andere [organisatorische doelstelling](#organisatorische-doelstelling) te kunnen behalen. Zo kunnen bijvoorbeeld gegevens over doorlooptijd en eindresultaat worden verzameld om het maken van managementinformatie mogelijk te maken. Deze [gegevenselementen](#gegevenselement) zijn voor de [organisatorische activiteit](#organisatorische-activiteit) van het afhandelen van een aanvraag of onderzoek echter niet kritiek en in de bijbehorende [gegevensverwerking](#gegevensverwerking) dus geen [kritieke gegevenselementen](#kritiek-gegevenselement).

De [kritieke gegevenselementen](#kritiek-gegevenselement) die we gebruiken als voorbeeld zijn “leeftijdsgroep”, “postcode”, en “delict”. Deze zijn gespecificeerd door [gegevenstypen](#gegevenstype) met dezelfde naam. Een [kritiek gegevenselement](#kritiek-gegevenselement) kan ook de metadata beschrijven waar een set aan moet voldoen, een afgeleid [gegevenstype](#gegevenstype) zijn zoals “delict per leeftijdsgroep per postcode”, of een geaggregeerd [gegevenstype](#gegevenstype) met bijvoorbeeld de totaalstand op einde maand.

De bepaling of een [gegevenselement](#gegevenselement) ook een [kritiek gegevenselement](#kritiek-gegevenselement) is, kan worden gedaan via het modeldocument KGE-classificatie, middels KGE-beoordelingsvragen. Op basis van wetsanalyse en procesanalyse worden vereisten in kaart gebracht.

### Verantwoordelijkheden en mandaat voor gegevenskwaliteitsbeheer {#IntroVerantwoordelijkhedenEnMandaat}

Het is essentieel voor de [gegevenskwaliteit](#gegevenskwaliteit-1) dat de eindverantwoordelijkheid voor die kwaliteit in de organisatie is belegd en geborgd, conform uitgangspunt U3: *Verantwoordelijkheden en mandaat voor gegevenskwaliteitsbeheer zijn belegd*. Daarom is er altijd een [gegevensverantwoordelijke](#gegevensverantwoordelijke) verantwoordelijk voor een kritiek gegevenselement.

De persoon met de rol van [gegevensverantwoordelijke](#gegevensverantwoordelijke) is primair verantwoordelijk voor:

* de formele vaststelling van een [kritiek gegevenselement](#kritiek-gegevenselement) voor de [organisatorische activiteit](#organisatorische-activiteit) waar die persoon voor verantwoordelijk is;
* het vaststellen van de [gegevenskwaliteitseisen](#gegevenskwaliteitseis) die aan de [kritiek gegevenselement](#kritiek-gegevenselement) worden gesteld.

Daarbij wordt de [gegevensverantwoordelijke](#gegevensverantwoordelijke) ondersteunt door de [data steward](#data-steward) en de [gegevenskwaliteitscontroleur](#gegevenskwaliteitscontroleur) (en een aantal andere rollen die indirect betrokken zijn bij [gegevenskwaliteit](#gegevenskwaliteit-1), zoals de business architect, de procesontwerper, etc.).

De eindverantwoordelijkheid voor [gegevenskwaliteit](#gegevenskwaliteit-1) ligt op bestuurlijk niveau conform uitgangspunt U4. De implicatie is dat een [gegevensverantwoordelijke](#gegevensverantwoordelijke) altijd gekozen wordt uit het managementteam.

### Gegevenskwaliteit vereist continu beheer {#IntroContinuBeheer}

Omdat er continu beheer nodig is om de [gegevenskwaliteit](#gegevenskwaliteit-1) op peil te houden, zijn er aanvullende rollen nodig in het proces conform uitgangspunt U5: *Gegevenskwaliteit vraagt om continu beheer*.

Een persoon heeft de rol van [data steward](#data-steward). De persoon met die rol beheert een [kritiek gegevenselement](#kritiek-gegevenselement).  

Een persoon heeft optioneel de rol van [gegevensmanager](#gegevensmanager). De persoon met die rol is verantwoordelijk voor de inhoudelijke aansturing van de [data stewards](#data-steward) op een bepaald gegevensgebied en daarmee verantwoordelijk voor de [gegevenskwaliteit](#gegevenskwaliteit-1) van een gegevensgebied onder aansturing van een [gegevensverantwoordelijke](#gegevensverantwoordelijke).

Een persoon heeft de rol van [gegevenskwaliteitscontroleur](#gegevenskwaliteitscontroleur). De persoon met die rol is verantwoordelijk voor de [gegevenskwaliteitsmetingen](#gegevenskwaliteitsmeting), dus zowel de definitie, de uitvoering van en de rapportage over de metingen. De rapporten over die metingen worden beschikbaar gesteld aan de [data stewards](#data-steward), [gegevensmanager](#gegevensmanager)s en [gegevensverantwoordelijken](#gegevensverantwoordelijke).

Een [kritiek gegevenselement](#kritiek-gegevenselement) kan niet met twee personen in dezelfde rol worden verbonden (geen twee [data stewards](#data-steward) per [gegevenselement](#gegevenselement)). Dit kan wel als ze in een andere rol zitten (desnoods met dezelfde persoon). Dit geldt ook voor de relatie tussen [gegevenskwaliteitseis](#gegevenskwaliteitseis) en [gegevensverantwoordelijke](#gegevensverantwoordelijke), evenals de relatie tussen [gegevenskwaliteitsmeting](#gegevenskwaliteitsmeting) en [gegevenskwaliteitscontroleur](#gegevenskwaliteitscontroleur).

Zowel de [data steward](#data-steward) als de [gegevenskwaliteitscontroleur](#gegevenskwaliteitscontroleur) rapporteren aan de [gegevensverantwoordelijke](#gegevensverantwoordelijke).

### De gegevenskwaliteitsdimensies, -attributen, -eisen en metingen {#IntroGegevenskwaliteitsDimensies}

Voor een [kritiek gegevenselement](#kritiek-gegevenselement) wordt de gewenste gegevenskwaliteit altijd bepaald door de organisatorische context: de [organisatorische doelstelling](#organisatorische-doelstelling) waar de gegevens voor worden verwerkt en de bijbehorende [organisatorische activiteit](#organisatorische-activiteit) waarin het [kritieke gegevenselement](#kritiek-gegevenselement) ontstaat of wordt gebruikt, d.w.z. de organisatorische activiteit waar de [gegevensverwerking](#gegevensverwerking) plaatsvindt of waarvoor de gegevens worden verwerkt.

Voor iedere vastgesteld [kritiek gegevenselement](#kritiek-gegevenselement) worden de relevante [gegevenskwaliteitsdimensies](#gegevenskwaliteitsdimensie) bepaald. Als voorbeeld in de uitwerking gebruiken we de [gegevenskwaliteitsdimensies](#gegevenskwaliteitsdimensie) van de NORA: [Juistheid](#juistheid), [Compleetheid](#compleetheid), [Consistentie](#consistentie), [Validiteit](#validiteit), [Actualiteit](#actualiteit), [Precisie](#precisie), [Plausibiliteit](#plausibiliteit), [Traceerbaarheid](#traceerbaarheid) en [Begrijpelijkheid](#begrijpelijkheid). Deze zijn echter niet verplicht. Er is altijd minimaal één [gegevenskwaliteitsdimensie](#gegevenskwaliteitsdimensie) relevant voor een [kritiek gegevenselement](#kritiek-gegevenselement).

Binnen de [gegevenskwaliteitsdimensie](#gegevenskwaliteitsdimensie)s kunnen we deze verder uitwerken in [gegevenskwaliteitsattributen](#gegevenskwaliteitsattribuut). Deze vormen een nauwkeuriger en concreet meetbare aanduiding van de aspecten waarop de kwaliteit wordt beoordeeld.

Aan een [kritiek gegevenselement](#kritiek-gegevenselement) kunnen we een [gegevenskwaliteitseis](#gegevenskwaliteitseis) stellen, die definieert waaraan een gegevenskwaliteitsaspect gedefinieerd in een [gegevenskwaliteitsattributen](#gegevenskwaliteitsattribuut) moet voldoen, zoals bijvoorbeeld “is altijd gevuld”, “voor elke geborene is er een geldige geboortedatum” en “geboortedatum ligt voor overlijdensdatum” .

Deze [gegevenskwaliteitseis](#gegevenskwaliteitseis) wordt gesteld door de persoon in de rol van [gegevensverantwoordelijke](#gegevensverantwoordelijke) voor die [kritiek gegevenselement](#kritiek-gegevenselement). We kunnen niet los van de context bepalen aan welke eisen een [kritiek gegevenselement](#kritiek-gegevenselement) moet voldoen.

Een [gegevenskwaliteitseis](#gegevenskwaliteitseis) behoort bij een [gegevenskwaliteitsattributen](#gegevenskwaliteitsattribuut) zoals bijvoorbeeld attribuut compleetheid, dataset compleetheid, updatefrequentie, duidelijkheid etc. Door in kaart te brengen of alle relevante [gegevenskwaliteitsattributen](#gegevenskwaliteitsattribuut) worden afgedekt, kan worden bepaald of er geen cruciale kwaliteitsaspecten worden vergeten.

Een [gegevenskwaliteitseis](#gegevenskwaliteitseis) is dus een specifieke, meetbare voorwaarde die beschrijft welke gegevenskwaliteitsaspecten belangrijk zijn voor een bepaald [kritiek gegevenselement](#kritiek-gegevenselement) om bruikbaar te zijn voor het behalen van een bepaalde [organisatorische doelstelling](#organisatorische-doelstelling).

Dit verschilt van een generieke eis aan de kwaliteit van bijvoorbeeld een proces, doordat het zich expliciet richt op de kwaliteit van de vastgelegde of verwerkte gegevens in plaats van op de efficiëntie of effectiviteit van een proces. De eis dat gegevens bijvoorbeeld aan het eind van de dag moeten zijn ingevoerd is geen eis aan de gegevens zelf, maar een eis aan het proces rond de invoer en daarmee dus een proceskwaliteitseis. Het wordt pas een [gegevenskwaliteitseis](#gegevenskwaliteitseis) als de gegevens gaan afwijken van de werkelijkheid door gebrekkige actualiteit, of als het niet invoeren van de gegevens ervoor zorgt dat een verkeerd besluit wordt genomen op verouderde gegevens.

Bij een [gegevenskwaliteitseis](#gegevenskwaliteitseis) op een [kritiek gegevenselement](#kritiek-gegevenselement) hoort een [gegevenskwaliteitsnorm](#gegevenskwaliteitsnorm), die aangeeft wanneer voor die [gegevenskwaliteitseis](#gegevenskwaliteitseis) op die [kritiek gegevenselement](#kritiek-gegevenselement) de gegevens binnen of buiten de toegestane bandbreedte vallen.

Hieronder staat een voorbeeld hoe zo'n verzameling eisen er uit kan zien:

*We stellen de volgende eisen aan postcode, leeftijdsgroep, delict en aantal gepleegde delicten in de context van het verkrijgen van inzicht in het aantal gepleegde delicten per postcode:*

1. *is zo actueel dat het bruikbaar is voor het gestelde doel*
1. *bevat een positief geheel getal*
1. *is een geldige viercijferige postcode*
1. *is een geldige code voor een delict*

### Gegevenskwaliteitsmetingen

Om te bepalen of aan een [gegevenskwaliteitseis](#gegevenskwaliteitseis) bij een [kritiek gegevenselement](#kritiek-gegevenselement) wordt voldaan, of juist niet, voeren we een [gegevenskwaliteitsmeting](#gegevenskwaliteitsmeting) uit op de [kritiek gegevenselement](#kritiek-gegevenselement). Voor de definitie daarvan is (zoals eerder gemeld) de persoon in de rol van [gegevenskwaliteitscontroleur](#gegevenskwaliteitscontroleur) verantwoordelijk.

Als illustratie kunnen we stellen dat per [kritiek gegevenselement](#kritiek-gegevenselement) zal moeten worden bepaald welke versheid ([gegevenskwaliteitsattributen](#gegevenskwaliteitsattribuut) voor [gegevenskwaliteitsdimensie](#gegevenskwaliteitsdimensie) [Actualiteit](#actualiteit)) benodigd is voor de correcte uitvoering van de bijbehorende [organisatorische activiteit](#organisatorische-activiteit). Het sturen van een reactie op het overlijden van een persoon zal andere eisen stellen aan de actualiteit van de gegevens dan het afgeven van insuline als het suikergehalte in het bloed van een patiënt met suikerziekte te hoog wordt. Die gegevens zijn na een uur mogelijk niet vers genoeg meer voor het uitvoeren van het proces, d.w.z. de [gegevenskwaliteit](#gegevenskwaliteit-1) op dit [gegevenskwaliteitsattribuut](#gegevenskwaliteitsattribuut) is mogelijk te laag voor het correct uitvoeren van het proces als we kijken naar de organisatorische doelstelling, de gezondheid van de patiënt waarborgen.

Elke [gegevenskwaliteitsmeting](#gegevenskwaliteitsmeting) heeft een unieke identificatie, zodat we deze kunnen bespreken, traceren, melden en opvolgen.

Een [gegevenskwaliteitsmeting](#gegevenskwaliteitsmeting) meet een bepaalde [gegevenskwaliteitsmetriek](#gegevenskwaliteitsmetriek) voor een [gegevenskwaliteitseis](#gegevenskwaliteitseis) op een [kritiek gegevenselement](#kritiek-gegevenselement). Het gaat hier bijvoorbeeld om het aantal fouten, het foutpercentage, het aantal onverwachte lege waarden in verplichte velden, het aantal afwijkingen van de gegevenstypering, de tijd sinds de laatste update, et cetera. Merk op dat sommige metrieken gaan over de individuele [gegevenstypen](#gegevenstype), en sommige over gehele gegevenssets. Bij een [gegevenskwaliteitsmeting](#gegevenskwaliteitsmeting) leggen we verder het meetmoment en de gemeten waarde voor de [gegevenskwaliteitsmetriek](#gegevenskwaliteitsmetriek) vast.

Op een [gegevenskwaliteitsmeting](#gegevenskwaliteitsmeting) passen we de [gegevenskwaliteitsnorm](#gegevenskwaliteitsnorm) toe die bij de [gegevenskwaliteitseis](#gegevenskwaliteitseis) op de [kritiek gegevenselement](#kritiek-gegevenselement) behoort waar de [gegevenskwaliteitsmeting](#gegevenskwaliteitsmeting) op wordt toegepast. Een norm is bijvoorbeeld “aantal fouten < 5”, “aantal ongeldige datums < 1%”, etc.

Als een [gegevenskwaliteitsmeting](#gegevenskwaliteitsmeting) niet voldoet aan de bijbehorende [gegevenskwaliteitsnorm](#gegevenskwaliteitsnorm), constateren we een [gegevenskwaliteitsprobleem](#gegevenskwaliteitsprobleem). Deze wordt beschreven, bijvoorbeeld als “aantal fouten groter dan norm”. Een [gegevenskwaliteitsprobleem](#gegevenskwaliteitsprobleem) valt binnen een [gegevenskwaliteitsprobleemcategorie](#gegevenskwaliteitsprobleemcategorie), bijvoorbeeld “verplicht veld is leeg”. Een [gegevenskwaliteitsprobleem](#gegevenskwaliteitsprobleem) heeft ook een oorsprong, namelijk een interne meting, of een interne of externe melding. Een gegevenskwaliteitsprobleem met als oorsprong een meting, is een [gegevenskwaliteitsprobleem na meting](#gegevenskwaliteitsprobleem-na-meting).

Het kan ook zijn dat er een [gegevenskwaliteitsmelding](#gegevenskwaliteitsmelding) binnenkomt (intern of extern). Die melding kan (na verificatie door een gegevenskwaliteitsmeting) leiden tot een [gegevenskwaliteitsprobleem na melding](#gegevenskwaliteitsprobleem-na-melding).

Nota bene: metingen gaan over de gegevensvelden waar de [gegevenstypen](#gegevenstype) zich daadwerkelijk in manifesteren, maar dat ligt voor nu niet in de scope van dit beleid.

### Gegevenskwaliteitsrapport

Een [gegevenskwaliteitscontroleur](#gegevenskwaliteitscontroleur) is verantwoordelijk voor het controleren van de [gegevenskwaliteit](#gegevenskwaliteit-1) van een bepaald aantal [kritieke gegevenselementen](#kritiek-gegevenselement), en het maken van het [gegevenskwaliteitsrapport](#gegevenskwaliteitsrapport) voor de [gegevensverantwoordelijke](#gegevensverantwoordelijke), wat ook beschikbaar wordt gesteld aan de [data steward](#data-steward) en de [gegevensmanager](#gegevensmanager).

Op een [gegevenskwaliteitsrapport](#gegevenskwaliteitsrapport) voor een [gegevensverantwoordelijke](#gegevensverantwoordelijke) rapporteren we in ieder geval de volgende zaken:

* de [kritieke gegevenselementen](#kritiek-gegevenselement) waar die [gegevensverantwoordelijke](#gegevensverantwoordelijke) verantwoordelijk voor is;
* de organisatorische context, d.w.z. de [organisatorische activiteiten](#organisatorische-activiteit) en [organisatorische doelstellingen](#organisatorische-doelstelling) waar de kritieke gegevenselementen voor nodig zijn;
* de [gegevenskwaliteitseisen](#gegevenskwaliteitseis) op de [kritieke gegevenselementen](#kritiek-gegevenselement) waarop wordt getoetst, met bijbehorende [gegevenskwaliteitsattributen](#gegevenskwaliteitsattribuut) en [gegevenskwaliteitsdimensies](#gegevenskwaliteitsdimensie);
* de toegepaste [gegevenskwaliteitsnormen](#gegevenskwaliteitsnorm) voor die [gegevenskwaliteitseisen](#gegevenskwaliteitseis);
* de resultaten van de [gegevenskwaliteitsmetingen](#gegevenskwaliteitsmeting) voor die [gegevenskwaliteitseisen](#gegevenskwaliteitseis) op de [kritieke gegevenselementen](#kritiek-gegevenselement);
* eventuele geconstateerde [gegevenskwaliteitsproblemen](#gegevenskwaliteitsprobleem), samen met hun [gegevenskwaliteitsprobleemcategorie](#gegevenskwaliteitsprobleemcategorie).

### Gegevenscorrecties

Naar aanleiding van geconstateerde [gegevenskwaliteitsproblemen](#gegevenskwaliteitsprobleem) bij [gegevenskwaliteitsmetingen](#gegevenskwaliteitsmeting) voor een [gegevenselement](#gegevenselement) in een [gegevensbron](#gegevensbron) kan men gegevenscorrecties doorvoeren om de [gegevenskwaliteitsproblemen](#gegevenskwaliteitsprobleem) op te lossen voor de betrokken [gegevenselementen](#gegevenselement).

De [gegevenscorrectie](#gegevenscorrectie) voor een [gegevenskwaliteitsprobleem](#gegevenskwaliteitsprobleem) wordt uitgevoerd op een [gegevenselement](#gegevenselement) in de primaire [gegevensbron](#gegevensbron). Deze [gegevenscorrecties](#gegevenscorrectie) in de primaire gegevensbronnen kunnen leiden tot gegevenscorrecties in de secundaire bronnen.

De [gegevenscorrectie](#gegevenscorrectie) heeft een beschrijving, een doorvoerdatum (en tijd) waarop deze wordt uitgevoerd, en een relatie met het [gegevenskwaliteitsprobleem](#gegevenskwaliteitsprobleem) waarvoor zij een oplossing geeft.

Een [gegevenscorrectie](#gegevenscorrectie) kan in theorie meerdere problemen tegelijk aanpakken, en een probleem kan om meerdere correcties vragen.
