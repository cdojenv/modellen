# Begrippen

## Begrippenkader Gegevenskwaliteit

## Gegevenskwaliteit

### Actualiteit

> De mate waarin [gegevens](#gegeven) recent genoeg zijn.

Toelichting: Wat recent genoeg is, kan verschillen per [organisatorische doelstelling], per gegevenstype en per individueel gegeven.

Bron: Raamwerk Gegevenskwaliteit – Nederlandse Overheids Referentie Architectuur (NORA) [[NORARaamwerk]]

Gerelateerd: [Gegeven](#gegeven)

### Begrijpelijkheid

> De mate waarin [gegevens](#gegeven) eenvoudig gelezen en geïnterpreteerd kunnen worden door gebruikers.

Toelichting: Denk hierbij aan de aanwezigheid van begrippenkaders of handleidingen, logische modellen, maar ook aan bijvoorbeeld de taal waarin (en het taalniveau waarop) informatie wordt beschreven of hoe de informatie wordt gepresenteerd op een dashboard of rapport.

Bron: Raamwerk Gegevenskwaliteit – Nederlandse Overheids Referentie Architectuur (NORA) [[NORARaamwerk]]

Gerelateerd: [Gegeven](#gegeven)

### Begrippenkader

Alternatieve aanduiding: *Thesaurus*

> Een taalgebaseerd model van begrippen dat helpt om een beter inzicht te krijgen wat er wordt bedoeld met de [termen](#term) in het begrippenkader. Een begrippenkader beschrijft de begrippen in een [beschouwingsdomein]().

Toelichting: Onderdeel van de gegevenstypering is het komen tot een beschrijving van de begrippen die gebruikt worden in gegevens: hun definitie, onderlinge relaties en grondslag voor de beoogde betekenis.

We beschrijven begrippenkaders conform de NL-SBB standaard.

Bron: JAGA Gegevenstyperingsbeleid [[Gegevenstyperingsbeleid]], Nederlandse standaard voor het beschrijven van begrippen [[NL-SBB]], Kerndepartement J&V [[KDJV]]

Gerelateerd: [beschouwingsdomein](#beschouwingsdomein), [Term](#term)

### Compleetheid

> De mate waarin [gegevens](#gegeven) aanwezig zijn.

Toelichting: Als er genoeg gegevens aanwezig zijn om de doelstelling te kunnen behalen waarvoor die gegevens worden verzameld, dan is de verzameling gegevens compleet genoeg.

Bron: Raamwerk Gegevenskwaliteit – Nederlandse Overheids Referentie Architectuur (NORA) [[NORARaamwerk]]

Gerelateerd: [Gegeven](#gegeven)

### Consistentie

> De mate van interne samenhang en betrouwbaarheid van [gegevens](#gegeven), d.w.z. de mate waarin de [gegevens](#gegeven) vrij van tegenspraak zijn en samenhang vertonen met andere [gegevens](#gegeven).

Toelichting: Gegevens zijn consistent als dezelfde feiten op dezelfde manier worden weergegeven, ongeacht waar en hoe ze worden opgeslagen of verwerkt.

Bron: Raamwerk Gegevenskwaliteit – Nederlandse Overheids Referentie Architectuur (NORA) [[NORARaamwerk]]

Gerelateerd: [Gegeven](#gegeven)

Voorbeeld(en): Als twee gegevensbronnen van mening verschillen over een feit, dan zijn ze onderling niet consistent.

### Contextafhankelijk

> De vereiste gegevenskwaliteit is contextafhankelijk: zij hangt af van het beoogde doel met (of de geldende wetgeving voor) de verwerking van het gegeven.

Toelichting: Het kan voorkomen dat wet- en regelgeving en (meerdere) beoogde gebruikersdoelen andere (verschillende) kwaliteitseisen stellen aan dezelfde gegevens. Gegevens kunnen voor het ene doel van hoge kwaliteit zijn, maar niet voor een ander doel.

Bron: ISO 9001 (2015) Quality Management Systems - Requirements [[ISO9001]]

### Gegeven

> Een enkel gegeven is een vastgelegde uitspraak met een beoogde, menselijke, betekenis. Onder het begrip gegevens valt dus elke weergave, digitaal en niet-digitaal, van handelingen, feiten of informatie en elke compilatie van dergelijke handelingen, feiten of informatie, ook in de vorm van geluidsopnames of visuele of audiovisuele opnames.

Toelichting: Gegevens zijn vastgelegde uitspraken met een beoogde, menselijke, betekenis. Ze zijn altijd uit te drukken in een menselijke taal, waarin begrippen voorkomen met een beoogde betekenis.

Ook niet-digitale gegevens (zoals uitgeprinte documenten) worden als gegevens beschouwd. Dit is een ruimere formulering dan in de originele bron (Data Governance Act) wordt gehanteerd. Deze uitbreiding is gemaakt omdat de reikwijdte van het Afsprakenstelsel verder gaat dan alleen digitale gegevens. 'Gegevens' kunnen ook 'Persoonsgegevens' zijn.

Bron: Kerndepartement J&V [[KDJV]]

### Gegevensbron

> Elk systeem, gegevensmiddel, applicatie, proces dat (of partij die) gegevens vastlegt of produceert.

Toelichting: In het kader van het gegevenskwaliteitsbeleid zijn vooral de administraties waarin gegevens worden vastgelegd relevant als gegevensbron.

Bron: Kerndepartement J&V [[KDJV]]

Voorbeeld(en): Databases, bestanden, sensoren, webdiensten , getuigen, films, brieven, berichten, basisregistratie persoonsgegevens, et cetera.

### Gegevenscorrectie

> Een aanpassing van de gegevens naar aanleiding van een geconstateerd [gegevenskwaliteitsprobleem](#gegevenskwaliteitsprobleem).

Toelichting: De correctie moet goed worden beschreven, zodat we altijd kunnen traceren waarom gegevens zijn gewijzigd na overname uit een oorspronkelijke bron. Een verbinding met het gegevenskwaliteitsprobleem wat ten grondslag lag aan de correctie ligt voor de hand.

Bron: Kerndepartement J&V [[KDJV]]

Gerelateerd: [Gegevenskwaliteitsprobleem](#gegevenskwaliteitsprobleem)

### Gegevenselement

> Een gegevenselement is een categorie van gegevens uit één of meerdere [gegevenssets]() zoals verwerkt binnen een organisatorische activiteit en gespecificeerd door één of meerdere [gegevenstypen](#gegevenstype).

Toelichting: We stellen eisen aan de kwaliteit van een gegevenstype, of van een groep van gegevenstypen, en die eisen worden geïmplementeerd als eisen aan elk gegeven wat aan dat type voldoet.

Bron: JAGA Gegevenstyperingsbeleid [[Gegevenstyperingsbeleid]]

Gerelateerd: [gegevenssets](#gegevenssets), [Gegevenstype](#gegevenstype)

### Gegevenskwaliteit

Alternatieve aanduiding: *Datakwaliteit; Informatiebetrouwbaarheid; Gegevensprecisie; Nauwkeurigheid van gegevens;*

> De mate waarin een geheel van eigenschappen en kenmerken van één of meer [gegevens](#gegeven) voldoet aan eisen.

Toelichting: De gegevenskwaliteit heeft betrekking op de mate waarin wordt voldaan aan de eisen die gesteld uit juridisch oogpunt (wet- en regelgeving) of de eisen die voortkomen uit een (beoogd) gebruik van gegevens. Zonder meting van de mate waarin aan de eisen wordt voldaan is de gegevenskwaliteit niet bekend. Een kwaliteitsraamwerk omvat dus metingen en normen.

Bron: Gegevenskwaliteit, [[NORA]], Gegevenskwaliteit, [[ASTRA]]

Gerelateerd: [Gegeven](#gegeven)

### Gegevenskwaliteitsattribuut

> Een gegevenskwaliteitsattribuut geeft een meer concreet meetbaar aspect binnen een [gegevenskwaliteitsdimensie](#gegevenskwaliteitsdimensie) aan. Voor een gegevenskwaliteitsattribuut kunnen meetbare indicatoren worden gedefinieerd in de vorm van [gegevenskwaliteitseisen](#gegevenskwaliteitseis).

Toelichting: Binnen het NORA kwaliteitsraamwerk vormen gegevenskwaliteitsattributen een verder uitgewerkte en beter meetbare onderverdeling van de kwaliteitsdimensies.

Bron: Kerndepartement J&V [[KDJV]], NORA [[NORA]]

Gerelateerd: [Gegevenskwaliteitseis](#gegevenskwaliteitseis), [Gegevenskwaliteitsdimensie](#gegevenskwaliteitsdimensie)

Voorbeeld(en): Bij gegevenskwaliteitsdimensie Plausibiliteit horen bijvoorbeeld de attributen Authenticiteit, Bewijsbaarheid, Representativiteit, Reputatie en Waarschijnlijkheid.

### Gegevenskwaliteitsbeleid

> Het beleid wat vaststelt op welke [gegevenskwaliteitsattributen](#gegevenskwaliteitsattribuut) en [gegevenskwaliteitsdimensies](#gegevenskwaliteitsdimensie) welke [gegevenskwaliteitsmetrieken](#gegevenskwaliteitsmetriek) worden gemeten en tegen welke [gegevenskwaliteitseisen](#gegevenskwaliteitseis) en [gegevenskwaliteitsnormen](#gegevenskwaliteitsnorm) deze worden beoordeeld.

Toelichting: Het gaat hier om het kiezen van de dimensies, de bijbehorende meetwaarden, en de daarop gestelde eisen en bijbehorende normen. Het stelt de parameters voor de processen rond gegevenskwaliteitsbeheer.

Bron: Kerndepartement J&V [[KDJV]], JAGA Gegevenskwaliteitsbeleid [[Gegevenskwaliteitsbeleid]], NORA [[NORA]]

Gerelateerd: [Gegevenskwaliteitsnorm](#gegevenskwaliteitsnorm), [Gegevenskwaliteitsdimensie](#gegevenskwaliteitsdimensie), [Gegevenskwaliteitseis](#gegevenskwaliteitseis), [Gegevenskwaliteitsattribuut](#gegevenskwaliteitsattribuut), [Gegevenskwaliteitsmetriek](#gegevenskwaliteitsmetriek)

### Gegevenskwaliteitsdimensie

> Een specifiek aspect van de kwaliteit van een [gegevenselement](#gegevenselement) dat bepaalt of het voldoet aan de vastgestelde eisen en bruikbaar is voor het beoogde doel.

Toelichting: Een kwaliteitsdimensie belicht een bepaald aspect van kwaliteit. Een kwaliteitsdimensie wordt uitgewerkt in meetwaarden en kwaliteitseisen voor die meetwaarden.

Bron: Raamwerk Gegevenskwaliteit – Nederlandse Overheids Referentie Architectuur (NORA) [[NORARaamwerk]]

Gerelateerd: [Gegevenselement](#gegevenselement)

Voorbeeld(en): De volgende dimensies komen uit het NORA gegevenskwaliteitsraamwerk en dienen als voorbeeld:
Juistheid, Compleetheid, Validiteit, Consistentie, Actualiteit, Precisie, Plausibiliteit, Traceerbaarheid, Begrijpelijkheid.

### Gegevenskwaliteitseis

> Een eis waaraan een [kritiek gegevenselement](#kritiek-gegevenselement) moet voldoen.

*Er is een relatie met het begrip kwaliteitseis in het gegevensdelingsbeleid.*

Bron: JAGA Gegevensdelingsbeleid [[Gegevensdelingsbeleid]]

Gerelateerd: [Kritiek gegevenselement](#kritiek-gegevenselement)

Voorbeeld(en): Een geboortedatum in een bestand met persoonsgegevens mag niet leeg zijn.
Het totaal aantal geleverde gegevens versus het gemiddelde aantal geleverde gegevens mag niet afwijken van de vorige levering.
De rechter mag geen besluiten vernietigen met als oorzaak basisfouten in vastgelegde feiten.

### Gegevenskwaliteitsmelding

> Een interne of externe melding die aangeeft dat er mogelijk een [gegevenskwaliteitsprobleem](#gegevenskwaliteitsprobleem) in de gegevens aanwezig is.

Toelichting: Een gegevenskwaliteitsmelding is aanleiding voor een gegevenskwaliteitsmeting.

Bron: Kerndepartement J&V [[KDJV]]

Gerelateerd: [Gegevenskwaliteitsprobleem](#gegevenskwaliteitsprobleem)

Voorbeeld(en): De gegevens in de laatste aanlevering hadden een foute leverdatum. Mijn adres klopt niet. De geboortedata zijn niet geloofwaardig, iedereen is 200 jaar of ouder.

### Gegevenskwaliteitsmeting

> Het proces van het kwantificeren en beoordelen van de [gegevenskwaliteit](#gegevenskwaliteit) volgens vastgestelde [gegevenskwaliteitseisen](#gegevenskwaliteitseis).

Toelichting: De output van dit proces is een waarde voor een (gemeten) kwaliteitsmetriek.

Bron: Kerndepartement J&V [[KDJV]]

Gerelateerd: [Gegevenskwaliteit](#gegevenskwaliteit), [Gegevenskwaliteitseis](#gegevenskwaliteitseis)

### Gegevenskwaliteitsmetriek

Alternatieve aanduiding: *Gegevenskwaliteitsmeetwaarde*

> De maateenheid waarin een [gegevenskwaliteitsmeting](#gegevenskwaliteitsmeting) een kwantificeerbare uitspraak doet over een [gegevenskwaliteitsattribuut](#gegevenskwaliteitsattribuut).

Toelichting: De gegevenskwaliteitsmetriek geeft aan wat we precies meten of berekenen.

Bron: Kerndepartement J&V [[KDJV]]

Gerelateerd: [Gegevenskwaliteitsmeting](#gegevenskwaliteitsmeting), [Gegevenskwaliteitsattribuut](#gegevenskwaliteitsattribuut)

Voorbeeld(en): Het foutpercentage en aantal fouten, vormen gegevenskwaliteitsmetrieken voor de kwaliteitsdimensie "Juistheid".

### Gegevenskwaliteitsnorm

> Een norm waaraan gegevens moeten voldoen, uitgedrukt in een streefgetal voor een [gegevenskwaliteitsmetriek](#gegevenskwaliteitsmetriek) bij een [gegevenskwaliteitsdimensie](#gegevenskwaliteitsdimensie).

Toelichting: Een gegevenskwaliteitseis wordt in veel gevallen uitgedrukt in een getal zoals een percentage waaraan gegevenskwaliteitsmetingen op een bepaald gebied aan moeten voldoen. De meting wordt vaak gedaan op meerdere gegevens (gegevensset), en de norm is dus ook vaak van toepassing op zo'n set.

*Er is een relatie met het begrip kwaliteitseis in het gegevensdelingsbeleid.*

Bron: JAGA Gegevensdelingsbeleid [[Gegevensdelingsbeleid]]

Gerelateerd: [Gegevenskwaliteitsdimensie](#gegevenskwaliteitsdimensie), [Gegevenskwaliteitsmetriek](#gegevenskwaliteitsmetriek)

Voorbeeld(en): Het percentage lege geboortedatums in een bestand met persoonsgegevens mag niet hoger zijn dan 0,1%.
Het totaal aantal geleverde gegevens versus het gemiddelde aantal geleverde gegevens mag niet meer dan 5% afwijken.
Het aantal door de rechter vernietigde besluiten met als oorzaak basisfouten in vastgelegde feiten mag niet meer zijn dan 0,1% van het totaal aantal besluiten.

### Gegevenskwaliteitsprobleem

> Een afwijking tussen de vereiste [gegevenskwaliteit](#gegevenskwaliteit) en de daadwerkelijke [gegevenskwaliteit](#gegevenskwaliteit), die de waarde, bruikbaarheid of betrouwbaarheid van de [gegevens](#gegeven) voor hun beoogde doel negatief beïnvloedt. 

Bron: Kerndepartement J&V [[KDJV]]

Gerelateerd: [Gegevenskwaliteit](#gegevenskwaliteit), [Gegeven](#gegeven)

### Gegevenskwaliteitsprobleemcategorie

> Een groepering van een aantal verschillende [gegevenskwaliteitsproblemen](#gegevenskwaliteitsprobleem).

Bron: Kerndepartement J&V [[KDJV]]

Gerelateerd: [Gegevenskwaliteitsprobleem](#gegevenskwaliteitsprobleem)

Voorbeeld(en): Invoerfouten, rekenfouten, validatieproblemen of typefouten.

### Gegevenskwaliteitsrapport

Alternatieve aanduiding: *Gegevenskwaliteitsrapportage*

> Een gegevenskwaliteitsrapport is een overzicht van de geconstateerde [gegevenskwaliteitsproblemen](#gegevenskwaliteitsprobleem) over een bepaalde tijdsperiode in één of meer [gegevensbronnen](#gegevensbron)

Toelichting: Een effectief gegevenskwaliteitsrapport is helder over hoe dit tot stand komt en op welke basis, is frequent genoeg om van nut te zijn, richt zich op de meest relevante gegevenskwaliteitsproblemen en geeft inzicht in hoe de afhandeling van de problemen verloopt. Daarnaast is het voorzien van relevante analyse en maakt het concrete verbeteracties mogelijk.

Bron: JAGA Gegevenskwaliteitsbeleid [[Gegevenskwaliteitsbeleid]]

Gerelateerd: [Gegevenskwaliteitsprobleem](#gegevenskwaliteitsprobleem), [Gegevensbron](#gegevensbron)

### Gegevensverwerking

> Een gegevensverwerking is een bewerking of een geheel van bewerkingen met betrekking tot gegevens of een geheel van gegevens.

Toelichting: De bewerking of het geheel van bewerkingen wordt al dan niet uitgevoerd via geautomatiseerde procedés. Voorbeelden zijn het verzamelen, vastleggen, ordenen, structureren, opslaan, bijwerken of wijzigen, opvragen, raadplegen, gebruiken, verstrekken door middel van doorzending, verspreiden of op andere wijze ter beschikking stellen, aligneren of combineren, afschermen, wissen of vernietigen van gegevens.

Bron: Kerndepartement J&V [[KDJV]], Verordening (EU) 2016/679 (Algemene Verordening Gegevensbescherming) [[AVG]]

### Integriteit

> Integriteit van gegevens is een aanduiding voor de mate waarin het noodzakelijk wordt geacht om te voorkomen dat gegevens zodanig worden gewijzigd dat de organisatie haar processen niet meer kan uitvoeren, of dat de belangen van betrokken partijen worden bedreigd. Integriteit van gegevens omvat zowel de [nauwkeurigheid]() als de volledigheid van gegevens.

Bron: Raamwerk Gegevenskwaliteit – Nederlandse Overheids Referentie Architectuur (NORA) [[NORARaamwerk]]

Gerelateerd: [nauwkeurigheid](#nauwkeurigheid)

### Juistheid

> De mate waarin de vastgelegde [gegevens](#gegeven) overeenkomen met de werkelijkheid.

*De vraag wanneer iets "fout" is, is wel relevant om te weten wat deze meetwaarde aangeeft. Het is vaak niet genoeg om twee bronsystemen met elkaar te vergelijken: beide kunnen fout zijn.*

Bron: Raamwerk Gegevenskwaliteit – Nederlandse Overheids Referentie Architectuur (NORA) [[NORARaamwerk]]

Gerelateerd: [Gegeven](#gegeven)

Voorbeeld(en): Het betekent bijvoorbeeld dat een incident correct wordt geregistreerd, dat de naam van een verdachte correct wordt gespeld en dat een vastgelegd kenteken ook op de betrokken auto zit.

### Juistheidsbeginsel

> Het juistheidsbeginsel is een principe binnen de gegevensbeschermingswetgeving, zoals de Algemene verordening gegevensbescherming (AVG), dat stelt dat persoonsgegevens die worden verwerkt, correct en actueel moeten zijn.

Toelichting: Dit beginsel legt de verantwoordelijkheid bij de verwerkingsverantwoordelijke om ervoor te zorgen dat de gegevens correct en actueel zijn en, indien nodig, worden bijgewerkt. Het juistheidsbeginsel is een fundamenteel principe om de kwaliteit van gegevens te waarborgen en de rechten van betrokkenen te beschermen tegen mogelijke nadelige gevolgen van onjuiste of verouderde gegevens.

Bron: Artikel 5 lid 1d, [[AVG]]

### Juistheidspercentage

> De mate waarin de vastgelegde [gegevens](#gegeven) overeenkomen met de werkelijkheid, als het percentage geconstateerde correcte gegevens, in verhouding met het totaal aantal te meten gegevens.

Toelichting: Dit is dus gelijk aan (100% - foutpercentage).

Bron: Kerndepartement J&V [[KDJV]]

Gerelateerd: [Gegeven](#gegeven)

Voorbeeld(en): Als er in een gegevensverzameling 1000 gegevens zitten, en 100 zijn fout (conform een afgesproken definitie) dan is het foutpercentage gelijk aan 10% en het juistheidspercentage daarmee gelijk aan 100% - 10% = 90%.

### Kritiek gegevenselement

> Een [gegevenselement](#gegevenselement) dat vanwege het gebruiksdoeleind of wettelijke vereisten van cruciaal belang is voor het functioneren, de besluitvorming of het behalen van de strategische doelen van een organisatie of keten.

Toelichting: De kwaliteit van deze gegevens moet nauwkeurig worden beheerd, omdat gebrekkige kwaliteit direct kan leiden tot verstoringen in processen of het nemen van onjuiste beslissingen.

Bron: Kerndepartement J&V [[KDJV]], Richtlijn (EU) 2019/1024 over open data en hergebruik van overheidsinformatie [[RichtlijnEU2019-1024]]

Gerelateerd: [Gegevenselement](#gegevenselement)

### Plausibiliteit

> De mate waarin [gegevens](#gegeven) worden beschouwd als waar en geloofwaardig door gebruikers.

Toelichting: Bij plausibiliteit gaat het voornamelijk om de geloofwaardigheid van gegevens, wat mede afhankelijk is van andere gegevenskwaliteitsdimensies, maar ook van zaken als de reputatie van de bron, de waarschijnlijkheid en de bewijsbaarheid.

Bron: Raamwerk Gegevenskwaliteit – Nederlandse Overheids Referentie Architectuur (NORA) [[NORARaamwerk]]

Gerelateerd: [Gegeven](#gegeven)

### Precisie

Alternatieve aanduiding: *Accuratesse; nauwkeurigheid*

> De mate van detail en precisie van de vastgelegde [gegevens](#gegeven).

Toelichting: De gewenste mate van precisie geeft aan hoe specifiek gegevens moeten zijn om het beoogde gebruiksdoel te dienen.

*Dit wordt ook vaak nauwkeurigheid of accuratesse genoemd.*

Bron: Kerndepartement J&V [[KDJV]]

Gerelateerd: [Gegeven](#gegeven)

Voorbeeld(en): Het kan voor bepaalde doeleinden genoeg zijn om te weten dat iemand een boete heeft gehad. Voor andere doelen is het echter nodig om ook de hoogte van de boete en de reden voor het opleggen te weten.

### Primaire gegevensbron

> Een [gegevensbron](#gegevensbron) die is aangewezen als primaire gegevensbron voor bepaalde gegevens, en waar dus alle afnemers van die gegevens hun gegevens uit af moeten nemen.

Bron: Kerndepartement J&V [[KDJV]]

Gerelateerd: [Gegevensbron](#gegevensbron)

### Quality By Design

> Quality By Design houdt in dat gegevenskwaliteitsproblemen (waar mogelijk) al bij de bron worden voorkomen en gecorrigeerd.

Toelichting: Dit kan bijvoorbeeld door de gegevenskwaliteitseisen vooraf vast te leggen en tijdens de bouw te toetsen of deze worden geïmplementeerd als metingen, testen of door het ontwerp zo in te richten dat men uitsluitend gegevens kan invoeren die aan de eisen voldoen.

Bron: Kerndepartement J&V [[KDJV]]

Voorbeeld(en): Maatregelen die gegevenskwaliteitsproblemen kunnen voorkomen zijn bijvoorbeeld:
- Een verplicht veld, of een gegeven van een bepaald gegevenstype, kan bij de invoer al worden gevalideerd. 
- Ingevoerde gegevens kunnen worden opgehaald bij autoritatieve bronnen en niet door de gebruiker van het systeem moeten worden overgetypt. 
- In plaats van het overnemen van gegevens nemen we alleen de verwijzing over, en laten we de gegevens in de bron staan.

### Secundaire gegevensbron

> Een [gegevensbron](#gegevensbron) die niet is aangewezen als [primaire gegevensbron](#primaire-gegevensbron) voor bepaalde gegevens, en die dus zelf afnemer zijn van de gegevens uit de [primaire gegevensbron](#primaire-gegevensbron) maar deze niet wijzigen of uitleveren.

Toelichting: Wijzigingen in secundaire gegevensbronnen worden niet doorgevoerd in de primaire gegevensbron, en zijn dus niet beschikbaar voor andere afnemers. Om de gegevenskwaliteit te verhogen en grip te kunnen houden op waar de gegevens worden gebruikt, is het belangrijk om alleen primaire gegevensbronnen te raadplegen.

Bron: Kerndepartement J&V [[KDJV]]

Gerelateerd: [Primaire gegevensbron](#primaire-gegevensbron), [Gegevensbron](#gegevensbron)

### Traceerbaarheid

> De mate waarin de totstandkoming en het gebruik van [gegevens](#gegeven) zijn vastgelegd.

Toelichting: Traceerbaarheid geeft aan in welke mate men controle heeft over de instroom en uitstroom van gegevens.

Bron: Raamwerk Gegevenskwaliteit – Nederlandse Overheids Referentie Architectuur (NORA) [[NORARaamwerk]]

Gerelateerd: [Gegeven](#gegeven)

### Validiteit

> De mate waarin [gegevens](#gegeven) voldoen aan de verwachte structuur en opslagvorm.

Toelichting: Gegevens zijn valide als ze voldoen aan de verwachting van de administratie voor wat betreft structuur en vorm. Deze verwachting kan worden vastgelegd in de vorm van een logisch en fysiek gegevensmodel.

Bron: Raamwerk Gegevenskwaliteit – Nederlandse Overheids Referentie Architectuur (NORA) [[NORARaamwerk]]

Gerelateerd: [Gegeven](#gegeven)

## Gegevensmanagement

### Data Steward

> Data Steward is een rol binnen [gegevensmanagement](#gegevensmanagement).

Toelichting: Een Data Steward is verantwoordelijk voor het beheer en de kwaliteit van gegevens binnen een specifieke domein of afdeling van een JenV-organisatie. Deze rol omvat het waarborgen van de nauwkeurigheid, consistentie, en integriteit van gegevens, het implementeren van gegevensmanagement richtlijnen, en het oplossen van gegevens gerelateerde issues.

Bron: JAGA Handreiking Organisatieinrichting Gegevensmanagement [[JAGA_OIGM]]

Gerelateerd: [Gegevensmanagement](#gegevensmanagement)

### Gegevenskwaliteit Rol

> Een gegevenskwaliteit rol is een benaming voor een bepaalde verzameling van taken en processen die worden uitgevoerd door een [persoon in rol](#persoon-in-rol).

Bron: Kerndepartement J&V [[KDJV]]

Gerelateerd: [Persoon in rol](#persoon-in-rol)

### Gegevenskwaliteitsbeheer

> Het geheel van verantwoordelijkheden, processen en maatregelen gericht op het vaststellen, bewaken en verbeteren van de kwaliteit van gegevens binnen een organisatie.

Toelichting: Gegevenskwaliteitsbeheer in de context van het JAGA omvat de gehele kaderstelling zoals aangeboden in het Gegevenskwaliteitsbeleid.

Bron: Kerndepartement J&V [[KDJV]]

### Gegevenskwaliteitsborging

> Het inrichten van mechanismen (processen, procedures, afspraken en regels) om de gegevenskwaliteit op het gewenste niveau te krijgen en te houden.

*De processen en procedures hebben natuurlijk ook een weerslag in de techniek.*

Bron: Kerndepartement J&V [[KDJV]]

### Gegevenskwaliteitscontroleur

> Gegevenskwaliteitscontroleur is een rol binnen [gegevensmanagement](#gegevensmanagement). De gegevenskwaliteitscontroleur is verantwoordelijk voor het opstellen van het [gegevenskwaliteitsrapport](#gegevenskwaliteitsrapport).

Toelichting: Een gegevenskwaliteitscontroleur heeft als primair doel het monitoren, analyseren en verbeteren van de algehele kwaliteit van gegevens binnen een JenV-organisatie over gegevensgebieden heen. 

De gegevenskwaliteitscontroleur is verantwoordelijk voor de gegevenskwaliteitsmetingen, dus zowel de definitie, de uitvoering van en de rapportage over de metingen. De gegevenskwaliteitsrapporten over die metingen worden beschikbaar gesteld aan de data stewards, gegevensmanagers en gegevensverantwoordelijken.

Bron: JAGA Handreiking Organisatieinrichting Gegevensmanagement [[JAGA_OIGM]]

Gerelateerd: [Gegevensmanagement](#gegevensmanagement), [Gegevenskwaliteitsrapport](#gegevenskwaliteitsrapport)

### Gegevensmanagement

> Gegevensmanagement betreft het integraal en beheerst verwerken van gegevens in een organisatie zowel op strategisch, tactisch als operationeel niveau met als doel de gewenste kwaliteit en beschikbaarheid van de gegevens te realiseren.

Toelichting: Het omvat dus alles wat er nodig is om medewerkers en systemen te voeden met de juiste gegevens om hun werk te doen.

Bron: NORA [[NORA]]

### Gegevensmanager

> Gegevensmanager is een rol binnen [gegevensmanagement](#gegevensmanagement).

Toelichting: De persoon met de rol van gegevensmanager is verantwoordelijk voor de inhoudelijke aansturing van de data stewards op een bepaald gegevensgebied en daarmee verantwoordelijk voor de gegevenskwaliteit van een gegevensgebied onder aansturing van een gegevensverantwoordelijke.

Bron: JAGA Handreiking Organisatieinrichting Gegevensmanagement [[JAGA_OIGM]]

Gerelateerd: [Gegevensmanagement](#gegevensmanagement)

### Gegevensverantwoordelijke

> Een individu of entiteit binnen een organisatie die de formele verantwoordelijkheid draagt voor de naleving van wet- en regelgeving, het beleid, de toegankelijkheid, de betekenis en de kwaliteit van gegevens binnen een specifiek gegevensgebied.

Toelichting: Voor elk gegevensgebied wordt een gegevensverantwoordelijke benoemd die de formele eindverantwoordelijkheid draagt. Deze ziet toe op de toegankelijkheid, betekenis en kwaliteit van de gegevens binnen het desbetreffende gegevensgebied. In beginsel is de gegevensverantwoordelijke een rol en geen functie. De rol wordt doorgaans vervuld door een leidinggevende binnen het betreffende organisatieonderdeel.

Bron: JAGA Handreiking Organisatieinrichting Gegevensmanagement [[JAGA_OIGM]]

### Persoon

> Een persoon in de context van dit begrippenkader is een natuurlijke persoon.

Toelichting: Het gaat hier om mensen die een rol kunnen vervullen in het uitvoeren van het gegevenskwaliteitsbeleid.

Bron: Kerndepartement J&V [[KDJV]]

### Persoon in rol

> Een persoon in rol in de context van dit begrippenkader is een persoon die een [gegevenskwaliteit rol](#gegevenskwaliteit-rol) bekleedt.

Toelichting: Het gaat hier om de data steward, gegevensverwantwoordelijke, gegevensmanager en gegevenscontroleur.

Bron: Kerndepartement J&V [[KDJV]]

Gerelateerd: [Gegevenskwaliteit Rol](#gegevenskwaliteit-rol)

## Gegevenstypering

### Gegevensset

Alternatieve aanduiding: *Gegevensverzameling; dataset; gegevenstypegroep*

> Een verzameling van gegevens met één of meer [gegevenstypen](#gegevenstype).

Toelichting: Een geldige gegevensset of gegevensverzameling heeft goed omschreven grenzen. Een gegevensset kan zelf ook weer bestaan uit andere gegevenssets, of opgaan in een grotere gegevensset. Er kunnen dus relaties bestaan tussen gegevenssets.

Bron: JAGA Gegevenstyperingsbeleid [[Gegevenstyperingsbeleid]]

Gerelateerd: [Gegevenstype](#gegevenstype)

### Gegevenstype

> Een gegevenstype is een typering van gelijksoortige [gegevens](#gegeven).

Toelichting: Er kan sprake zijn van gelijksoortige gegevens, als deze gegevens over dezelfde eigenschap van gelijksoortige domeinobjecten gaat. Dus bijvoorbeeld gegevenstypen die gaan over de eigenschap geboortedatum van een objecttype persoon. Er is sprake van een ander gegevenstype, als de eigenschap verschilt, of als het over een ander objecttype gaat.

Bron: JAGA Gegevenstyperingsbeleid [[Gegevenstyperingsbeleid]]

Gerelateerd: [Gegeven](#gegeven)

### Gegevenstypegroep

> Een gegevenstypegroep is een groepering van [gegevenstypen](#gegevenstype).

Toelichting: Gegevenstypen zelf kun je groeperen. Bijvoorbeeld als je het wilt hebben over alle gegevenstypen die "geheim" zijn. Het is nu niet dat we deze gegevens als groep bij elkaar willen zetten, om ze vervolgens (als groep) te typeren. In dit geval willen we juist de gegevenstypen zelf groeperen.

Bron: JAGA Gegevenstyperingsbeleid [[Gegevenstyperingsbeleid]]

Gerelateerd: [Gegevenstype](#gegevenstype)

### Term

Alternatieve aanduiding: *Begrip; Term in begrippenkader*

> Een woord dat, of woordcombinatie die, wordt gebruikt in een beschouwings- of kennisdomein, waarbij we aangegeven wat dat woord voor de gebruikers betekent in de context van dat domein.

Toelichting: Een term of begrip is onderdeel van een begrippenkader.

Bron: JAGA Gegevenstyperingsbeleid [[Gegevenstyperingsbeleid]]

### Term in begrippenkader

> Een term in begrippenkader is een term in de volledige context van de overige termen die mede de betekenis van deze term bepalen.

Toelichting: Een term is feitelijk nooit los te zien van de context waarin de term wordt gebruikt, d.w.z. het begrippenkader waarin deze term wordt gedefinieerd. Daarom verwijzen gegevenselementen nooit naar losse termen, maar uitsluitend naar termen in een begrippenkader, dus ingebed in hun context.

*Een manier om termen uit verschillende begrippenkaders toch veilig te gebruiken is om de context mee te geven in de naam: Financiële voorraad, Fysieke voorraad, etc.*

Voorbeeld(en): Voorraad in een begrippenkader over financiële administratie heeft een andere betekenis dan voorraad in een begrippenkader over magazijnbeheer, en is dus een andere Term: iets kan financieel in de voorraad vallen zonder fysiek aanwezig te zijn.

## Organisatorische activiteit en doel

### Motivatie

> Een motivatie is een voor de organisatie relevante reden om een [organisatorische activiteit](#organisatorische-activiteit) uit te voeren, anders dan een wettelijke verplichting of taakstelling.

Bron: Raamwerk Gegevenskwaliteit – Nederlandse Overheids Referentie Architectuur (NORA) [[NORARaamwerk]]

Gerelateerd: [Organisatorische activiteit](#organisatorische-activiteit)

Voorbeeld(en): Winnen van marktaandeel, verbeteren van de dienstverlening, makkelijker mensen willen aantrekken, verlagen van de faalkosten.

### Organisatorische activiteit

> Een organisatorische activiteit is een typering van een activiteit die een organisatie uitvoert of uit moet voeren.

Toelichting: Het gaat hier om zaaktypen en bedrijfsprocestypen, dus niet om de instanties van elk zaaktype.

Bron: Kerndepartement J&V [[KDJV]]

Voorbeeld(en): Afhandelen aanvraag, beoordelen beroep of bezwaar, opstellen selectielijst, opstellen DPIA, aannemen nieuwe medewerker.

### Organisatorische doelstelling

Alternatieve aanduiding: *Gebruikersdoel; gebruikersdoeleind*

> Een organisatorische doelstelling is een doelstelling van de organisatie om te voldoen aan [wet- en regelgeving](#wet--en-regelgeving), of aan een andere eis die de omgeving of de eigen organisatie oplegt (een [motivatie](#motivatie)). Het is het doel waarvoor een organisatie een [organisatorische activiteit](#organisatorische-activiteit) onderneemt en beschrijft het resultaat wat men daarmee wil ([motivatie](#motivatie)) of moet ([wet- en regelgeving](#wet--en-regelgeving)) bereiken.

Toelichting: Gebruikersdoeleinden ontstaan primair vanuit wet- en regelgeving. maar kunnen ook ontstaan uit een andere motivatie, zoals een taakstelling, marktwerking, het willen standaardiseren of vanuit andere externe en interne factoren die bepalen waar een organisatie mee bezig is.

Bron: Archiefwet 1995 [[Archiefwet]], Kerndepartement J&V [[KDJV]]

Gerelateerd: [Motivatie](#motivatie), [Wet- en regelgeving](#wet--en-regelgeving), [Organisatorische activiteit](#organisatorische-activiteit)

Voorbeeld(en): Voldoen aan de Archiefwet en AVG, terugdringen criminaliteit onder jongeren, verhoging naamsbekendheid, etc.

### Regelgeving

> Regelgeving omvat alle regels en voorschriften die door verschillende overheidsinstanties zijn vastgesteld om de uitvoering van [wetgeving](#wetgeving) te specificeren en te operationaliseren.

Bron: Kerndepartement J&V [[KDJV]]

Gerelateerd: [Wetgeving](#wetgeving)

### Wet- en regelgeving

> Wet- en regelgeving omvat zowel [wetgeving](#wetgeving) als [regelgeving](#regelgeving)

Toelichting: We verwijzen naar wet- en regelgeving op de officiële naam van de wet, met vermelding van het artikel-, lid- en eventuele sub-nummer.

Bron: Kerndepartement J&V [[KDJV]]

Gerelateerd: [Wetgeving](#wetgeving), [Regelgeving](#regelgeving)

### Wetgeving

> Wetgeving omvat alle wetten die door een bevoegde wetgevende instantie zijn vastgesteld.

Toelichting: In Nederland is dit voornamelijk het parlement (Staten-Generaal), bestaande uit de Eerste en Tweede Kamer. Wetgeving vormt de basis van het juridisch kader en regelt het gedrag van burgers, bedrijven en overheidsinstanties.

Bron: Kerndepartement J&V [[KDJV]]

