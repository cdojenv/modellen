# Introductie

## Gegevensdelingen {#IntroGegevensdeling}

Een [gegevensdeling](#gegevensdeling) tussen twee verschillende [partijen](#partij) is onderhevig aan het [gegevensdelingsbeleid](#gegevensdelingsbeleid) zoals beschreven in het [[Gegevensdelingsbeleid]], wanneer:

* De [gegevensdeling](#gegevensdeling) een [setgebaseerde gegevensdeling](#setgebaseerde-gegevensdeling) is;
* Gegevens worden uitgewisseld tussen de ene en de andere gebruikersomgeving (verwerking van de te delen gegevens door [ontvanger](#ontvanger) vindt buiten de technische omgeving plaats van waaruit [verstrekker](#verstrekker) de gegevens deelt);
* Een [organisatieonderdeel](#organisatieonderdeel) van het Ministerie van Justitie & Veiligheid [verstrekker](#verstrekker) of [ontvanger](#ontvanger) is.

Het [gegevensdelingsbeleid](#gegevensdelingsbeleid) schrijft voor dat we de afspraken over de procesgang, randvoorwaarden en inhoud van de geplande [gegevensdelingen](#gegevensdeling) vastleggen voordat we gaan delen (behoudens in [crisissituaties](#crisissituatie), waarbij je eerst mag delen en dan vastleggen).

Een [gegevensdeling](#gegevensdeling) is namelijk een vorm van [gegevensverwerking](#gegevensverwerking) waarbij de gegevens de organisatie verlaten, en de betekenis geborgd moet worden door daar afspraken over te maken. Het gaat daarbij om afspraken over de interpretatie (zowel inhoud als vorm), de risico's, de procesgang, het beoogd en toegestaan gebruik, et cetera.

De vastlegging van de primair juridische en organisatorische afspraken voor deze [gegevensdeling](#gegevensdeling) gebeurt in een [gegevensleveringsprotocol](#gegevensleveringsprotocol). Het vastleggen van deze afspraken gebeurt met het oog op gegevensbeheersing en heeft niet tot doel het maken van juridisch bindende afspraken. Het aspect ‘juridisch' beperkt zich hierbij tot de vastlegging van het [doel](#doel) en de gehanteerde [wettelijke grondslag](#wettelijke-grondslag) van een beoogde [gegevensdeling](#gegevensdeling). 

Eventueel kan deze vastlegging ook in een [verwerkersovereenkomst](#verwerkersovereenkomst) worden gedaan. Indien een [verwerkersovereenkomst](#verwerkersovereenkomst) voor de gegevensdeling wordt afgesloten waarin de juridische en organisatorische afspraken worden geborgd die anders in de GLP zouden staan, is een gegevensleveringsprotocol overbodig.

De functionele en technische beschrijving van de inhoud van de [gegevensdeling](#gegevensdeling), de [gegevensleverset](#gegevensleverset), evenals de manier waarop we leveren en de afspraken die betrekking hebben op de operationele aspecten van de [gegevensdeling](#gegevensdeling), worden beschreven in een [gegevensleveringsspecificatie](#gegevensleveringsspecificatie).

## Gegevensleveringsprotocol (GLP) {#IntroGLP}

Het [gegevensdelingsbeleid](#gegevensdelingsbeleid) omvat sturende aanwijzingen voor de integrale beheersing van [gegevensdeling](#gegevensdeling), zowel qua inrichting als qua uitvoering. Een [gegevensdeling](#gegevensdeling) is het delen van [gegevens](#gegevens) tussen twee [partijen](#partijen), de [verstrekker](#verstrekker) en de [ontvanger](#ontvanger). Een [gegevensleveringsprotocol (GLP)](#glp) is het geheel van regels en afspraken dat van toepassing is op een specifieke [gegevensdeling](#gegevensdeling). Een [GLP](#glp) wordt gekenmerkt door een unieke [GLP-code](#glp-code). In een [GLP](#glp) moeten de onderstaande eigenschappen zijn opgenomen c.q. afspraken zijn vastgelegd:

* Een identificatie van en [akkoordverklaring](#akkoordverklaring) door de [eindverantwoordelijke functionaris](#eindverantwoordelijke-functionaris) namens zowel de [verstrekker](#verstrekker) als de [ontvanger](#ontvanger).
* Een [geldigheidsduur](#geldigheidsduur) van de [GLP](#glp), uitgedrukt in een begindatum en een einddatum.
* Een [doel verstrekker](#doel-verstrekker) en [doel ontvanger](#doel-ontvanger); een beschrijving van datgene dat [verstrekker](#verstrekker) resp. [ontvanger](#ontvanger) met de [gegevens](#gegevens) uit de [gegevensdeling](#gegevensdeling) probeert te realiseren.
* Een of meerdere [grondslagen verstrekker](#grondslag-verstrekker) en [grondslagen ontvanger](#grondslag-ontvanger); hoe rechtvaardigt [verstrekker](#verstrekker) resp. [ontvanger](#ontvanger) de [gegevensdeling](#gegevensdeling). Een [grondslag](#grondslag) kan een [wettelijke grondslag](#wettelijke-grondslag) zijn – gebaseerd op een specifieke wet- of regelgeving – of [grondslag op basis van vrijwilligheid](#grondslag-op-basis-van-vrijwilligheid) – wanneer er geen beperkingen zijn op basis van wet- en regelgeving.
* De [noodzaak](#noodzaak); een beoordeling waarom de [gegevens](#gegevens) voor het bepaalde [doel verstrekker](#doel-verstrekker) en [doel ontvanger](#doel-ontvanger) nodig zijn en of daadwerkelijk alle [gegevens](#gegevens) nodig zijn.
* Een set van [GLP standaardafspraken](#glp-standaardafspraken) namens [verstrekker](#verstrekker) resp. [ontvanger](#ontvanger).

Naast deze verplichte informatie kan nog een aantal zaken aanvullend worden vastgelegd in een [GLP](#glp):

* Een algemene beschrijving van de [gegevensdeling](#gegevensdeling).
* Gerelateerde documenten waarmee afspraken in een [GLP](#glp) samen hangen, zoals het [Model GLP](#model-GLP), een [gegevensleveringsspecificatie](#gls), een Convenant of een Data Protection Impact Assessment (DPIA).
* Extra [GLP afspraken](#glp-afspraak) die zelfstandig tijdens het opstellen van een [GLP](#glp) worden toegevoegd, bovenop de [GLP standaardafspraken](#glp-standaardafspraken). Het kan hier gaan om de volgende afspraakonderwerpen:
  * de [documentdoelstelling](#afspraak-omtrent-documentdoelstelling);
  * over hoe om te gaan met [geschillen](#afspraak-omtrent-geschillen);
  * hoe de overeenkomst over de gegevensdeling kan worden [opgeschort of opgezegd](#afspraak-omtrent-opschorten-of-opzeggen);
  * hoe vaak en hoe  een [tussentijdse evaluatie](#afspraak-omtrent-tussentijdse-evaluatie) zal plaatsvinden;
  * welke [verantwoordelijkheden en verplichtingen voor de ontvanger](#afspraak-omtrent-verantwoordelijkheden-en-verplichtingen-ontvanger) bestaan;
  * welke [verantwoordelijkheden en verplichtingen voor de verstrekker](#afspraak-omtrent-verantwoordelijkheden-en-verplichtingen-verstrekker) bestaan;
  * hoe [wijzigingen van de overeenkomst](#afspraak-omtrent-wijzigingsprocedure) tot stand komen;
  * of en hoe de [financiële verrekening](#financiele-afspraak) verloopt;
  
Een specifieke [GLP](#glp) kan verschillende [GLP statussen](#glp-statussen) hebben:

* [Akkoord](#akkoord) geeft aan dat de [GLP](#glp) formeel is goedgekeurd namens zowel [verstrekker](#verstrekker) als [ontvanger](#ontvanger).
* [Concept](#concept) geeft aan dat [partijen](#partijen) bezig zijn met het opstellen van de [GLP](#glp).
* [Opgeschort](#opgeschort) geeft aan dat is besloten de afspraken in de [GLP](#glp) tijdelijk stop te zetten.
* [Opgezegd](#opgezegd) geeft aan dat is besloten de afspraken in de [GLP](#glp) stop te zetten.
* [Verlopen](#verlopen) geeft aan dat de [geldigheidsduur](#geldigheidsduur) van de [GLP](#glp) is verstreken.

Het [Model GLP](#model-GLP) is een template dat de voorkeur heeft voor het vastleggen van [GLP](#glp)'s. [GLP](#glp)'s opgesteld conform dit model voldoen aan het [gegevensdelingsbeleid](#gegevensdelingsbeleid).

## Gegevensleveringsspecificatie (GLS) {#IntroGLS}

Een [gegevensleveringsspecificatie](#gegevensleveringsspecificatie) omvat een reeks afspraken die we vastleggen. Zolang aan de eisen in het gegevensdelingsbeleid over wat er moet worden vastgelegd wordt voldaan, is dit vormvrij. De vastlegging zelf omvat, ongeacht de vorm van de vastlegging, daarom de volgende verplichte onderdelen:

* De unieke identificatie van de GLS door middel van een [GLS-code](#gls-code).
* De naam.
* Een verwijzing naar óf het bijbehorende [gegevensleveringsprotocol](#gegevensleveringsprotocol), óf de bijbehorende [verwerkersovereenkomst](#verwerkersovereenkomst).
* Een [populatiebeschrijving](#populatiebeschrijving) die beschrijft welke gegevens er worden gedeeld. Hierin kan ook informeel worden beschreven welke filtering en selectie de bron al bij voorbaat toepast op de totale beschikbare gegevenspopulatie.
* Een overzicht van de betrokken [verstrekker](#verstrekker) en [ontvanger](#ontvanger) inclusief hun vertegenwoordigers (en hun naam, rol, functie en contactgegevens).
* Een [begrippenkader](#begrippenkader) met daarin alle voor [gegevenstype](#gegevenstype)n gebruikte termen.
* Een [logisch gegevensmodel](#logisch-gegevensmodel) met daarin alle [gegevenstype](#gegevenstype)n. Een [gegevenstype](#gegevenstype) heeft een unieke code, een naam, en een waardetype. Een gegevenstype dat een categorie weergeeft kent ook een waardebereik.
* De [classificatie](#classificatie)s van objectief vast te stellen eigenschappen van de [gegevensdeling](#gegevensdeling), bijvoorbeeld op het gebied van vertrouwelijkheid, geheimhouding, begrijpelijkheid, verantwoording et cetera. Deze worden aangeduid in vooraf afgesproken waarden en categorieën. Soms is bij een bepaalde classificatie een nadere aanduiding nodig, zoals bijvoorbeeld een [geregistreerd algoritme](#geregistreerd-algoritme) waar het [AKI-gegevens](#aki-gegevens-direct-of-regelgebaseerd) betreft.
* De afspraken over de manier waarop de [gegevensdeling](#gegevensdeling) tot stand komt. Voor de [gegevensdeling](#gegevensdeling) in haar geheel gaat het in ieder geval om afspraken over:
  * welke [maatregelen tegen herleidbaarheid van gegevens](#afspraak-over-maatregelen-tegen-herleidbaarheid-van-gegevens) moeten worden genomen;
  * of en hoe [foutherstel door hernieuwde levering](#afspraak-over-foutherstel-door-hernieuwde-levering) zal plaatsvinden;
  * hoe de [communicatie bij normale levering](#afspraak-over-communicatie-bij-normale-levering) verloopt;
  * hoe de [communicatie bij afwijkende levering](#afspraak-over-communicatie-bij-afwijkende-levering) verloopt;
  * hoe de [communicatie over kwaliteit](#afspraak-over-communicatie-over-kwaliteit) verloopt;
  * het borgen en meten van de [gegevenskwaliteit](#afspraak-over-gegevenskwaliteit);
  * het borgen en meten van de [administratieve kwaliteit](#afspraak-over-administratieve-kwaliteit), d.w.z. de kwaliteit van de procesgang.
* Minimaal één [gegevensleversetspecificatie](#gegevensleversetspecificatie).

Verder kan de [gegevensleveringsspecificatie](#gegevensleveringsspecificatie) de volgende optionele elementen bevatten:

* Een globale beschrijving van de [gegevensdeling](#gegevensdeling). Dit omvat bijvoorbeeld een beschrijving van het proces, de partijen, en de manier waarop wordt geleverd.
* Een verwijzing naar een gebruikt [GLS standaardmodel](#gls-standaardmodel).
* Een verwijzing naar een set van [GLS standaardafspraken](#gls-standaardafspraken).
* Verwijzingen naar gerelateerde [document](#document)en, zoals bijlagen.

### Gegevensleversetspecificatie {#IntroGegevensleversetspecificatie}

Binnen een [gegevensleveringsspecificatie](#gegevensleveringsspecificatie) wordt minimaal één, maar mogelijk  meerdere [gegevensleverset](#gegevensleverset)(s) gedefinieerd. Dat komt omdat uit de bron meerdere selecties te maken zijn, met meerdere filters, aggregatieniveaus en geleverde [gegevenstype](#gegevenstype)n. Zo kan men dagelijks een delta-levering aanleveren, en elke maand een totaallevering. Of men kan de leveringen per populatie splitsen, bijvoorbeeld per stad. Toch zijn ze allemaal varianten binnen dezelfde gegevensdeling.

Een gegevensleversetspecificatie omvat dus veel van dezelfde elementen als de gegevensleveringsspecificatie, maar toegespitst op datgene wat ook daadwerkelijk op enig moment als één geheel geleverd zal worden.

De gegevensleversetspecificatie omvat ongeacht de vorm van de vastlegging, daarom de volgende verplichte onderdelen:

* De unieke identificatie van de gegevensleversetspecificatie door middel van een gegevensleversetspecificatiecode.
* De beschrijving van welke gegevens er worden gedeeld, de [populatiebeschrijving](#populatiebeschrijving). Hierin kan informeel worden beschreven welke filtering en selectie de bron al bij voorbaat toepast op de totale beschikbare gegevenspopulatie.
* Een [logisch gegevensmodel](#logisch-gegevensmodel) voor de gegevensleverset, met daarin alle geleverde [gegevenstype](#gegevenstype)n.
* Gegevensleversets worden geleverd in een fysieke vorm, die we hier verder [gegevensmiddel](#gegevensmiddel) noemen. Voor elke gegevensleverset is er minimaal één [gegevensmiddelspecificatie](#gegevensmiddelspecificatie), maar mogelijk meerdere. Dat laatste is het geval als een gegevensleverset wordt geleverd in meerdere formaten, bijvoorbeeld als CSV-bestand en XML-bestand.

De gegevensleversetspecificatie kent ook een aantal onderdelen die alleen aanwezig zijn indien nodig:

* De toegepaste [gegevensfilterregel](#gegevensfilterregel)s op de [gegevenstype](#gegevenstype)n in de gegevenslevering. Deze regels worden gebruikt om de selectiecriteria te beschrijven die gelden ten opzichte van de populatie van de gehele [gegevensdeling](#gegevensdeling).
* De [classificatie](#classificatie)s van objectief vast te stellen eigenschappen van de gegevensleverset, bijvoorbeeld op het gebied van vertrouwelijkheid, geheimhouding, begrijpelijkheid, verantwoording et cetera. Deze worden aangeduid in vooraf afgesproken waarden en categorieën. Het gaat hier vooral om de afwijkingen ten opzichte van de [gegevensdeling](#gegevensdeling) als geheel.
* De [gegevensleversetafspraken](#gegevensleversetafspraak) voor alle specifiek te regelen zaken rond de levering van de gegevensleverset. Het gaat hier om:
  * [toe te passen beveiligingsmaatregelen](#afspraak-over-toe-te-passen-beveiligingsmaatregelen) op de gegevens in de [gegevensleverset](#gegevensleverset);
  * de omgang met [tijdslijnen](#afspraak-over-tijdslijnen) op de gegevens in de [gegevensleverset](#gegevensleverset);
  * de te hanteren [bewaartermijnen](#afspraak-over-bewaartermijnen) voor de gegevens in de [gegevensleverset](#gegevensleverset);
  * welke [toegangsgerechtigden](#afspraak-over-toegangsgerechtigden) bij de gegevens in de [gegevensleverset](#gegevensleverset) mogen.

### Gegevensmiddelspecificaties {#IntroGegevensmiddelspecificatie}

Elke [gegevensmiddelspecificatie](#gegevensmiddelspecificatie) specificeert een ander [gegevensmiddel](#gegevensmiddel), maar de inhoud is (qua betekenis) gelijk voor elk [gegevensmiddel](#gegevensmiddel) op dezelfde [gegevensleverset](#gegevensleverset). Een voorbeeld is een dagafschrift van de bank. Dit kan vaak in meerdere formaten (CSV, PDF of MT904-formaat) worden gedownload. Dit zijn verschillende gegevensmiddelen met elk een eigen formaat en kenmerken, die bij dezelfde gegevensleverset (bijvoorbeeld de boekingen van een partij op een bankrekening in een bepaalde periode) horen. De gegevens in de gegevensmiddelen blijven dezelfde betekenis behouden ongeacht welk gegevensmiddel wordt geselecteerd.

Zowel bij de [verstrekker](#verstrekker) als [ontvanger](#ontvanger) zijn [gegevensmiddel](#gegevensmiddel)en nodig voor de permanente opslag van de gegevens, maar in de context van [gegevensdeling](#gegevensdeling) beschrijven we in een [gegevensmiddelspecificatie](#gegevensmiddelspecificatie) het [gegevensmiddel](#gegevensmiddel) wat gebruikt wordt voor het *transport* van gegevens tussen de [verstrekker](#verstrekker) en [ontvanger](#ontvanger).

Een [gegevensmiddelspecificatie](#gegevensmiddelspecificatie) omvat de volgende zaken:

* De unieke identificatie door middel van een gegevensmiddelspecificatiecode.
* Het type [gegevensmiddel](#gegevensmiddel), bijvoorbeeld CSV-bestand, Excel, REST API, et cetera.
* Een [technisch gegevensmodel](#technisch-gegevensmodel). Dit is binnen de MIM bekend als MIM niveau 4. Dit bestaat uit de [gegevensveld](#gegevensveld)en in het gegevensmiddel. De technische metadata in headers en footers is hier ook onderdeel van. Een gegevensveld wordt voorzien van een naam en een beschrijving.
* De relatie tussen de [gegevenstype](#gegevenstype)n in het logisch model en de [gegevensveld](#gegevensveld)en in het technisch model. Elk [gegevensveld](#gegevensveld) hoort bij een [gegevenstype](#gegevenstype).
* De [gegevensmiddelafspraken](#gegevensmiddelafspraak) over de karakteristieken van het gegevensmiddel:
  * De [initiatie van de gegevensdeling](#afspraak-over-de-gegevensleveringsinitiatie) via dit specifieke gegevensmiddel;
  * De [actualiteit van de gegevens in het gegevensmiddel](#afspraak-over-de-actualiteit-van-het-gegevensmiddel);
  * De [frequentie waarmee dit gegevensmiddel beschikbaar wordt gesteld](#afspraak-over-de-gegevensleveringsfrequentie);
  * De manier waarop een eventuele [deltaverwerking](#afspraak-over-deltaverwerking) wordt gekenmerkt en bestuurd;
  * De opdeling van een [gegevensmiddel](#gegevensmiddel) in eventuele [deelleveringen](#afspraak-over-deelleveringen);
  * De [wijze van leveren](#afspraak-over-de-wijze-van-leveren);
  * De [transportkarakteristieken](#afspraak-over-de-transportkarakteristieken) van het [gegevensmiddel](#gegevensmiddel) zoals protocollen, locaties, aanspreekmethoden, authenticatie en autorisatie, benodigde hardware, compressie, etc.
  * De belangrijke [karakteristieken van het gebruikte type gegevensmiddel](#afspraak-over-het-gegevensmiddeltype), inclusief bestandsformaat, scheidingstekens en ontsnappingstekens, de karakterset, etc.;
  * De [samenstelling van het gegevensmiddel](#afspraak-over-de-samenstelling-van-het-gegevensmiddel), zoals de manier waarop het [gegevensmiddel](#gegevensmiddel) in losse bestanden wordt opgedeeld bij gebruik van bestanden. Hier wordt ook de enveloppe van het [gegevensmiddel](#gegevensmiddel) beschreven, indien de bestanden worden gebundeld (denk bijv. aan een zipfile).
  * De [naamgeving van onderdelen van het gegevensmiddel](#afspraak-over-de-naamgevingsconventies) (inclusief extensies);
  * Afspraken over de [interpretatie van het gegevensmiddel](#afspraak-over-de-interpretatie-van-het-gegevensmiddel). Denk daarbij aan de manier waarop datums, getallen, bedragen en andere zaken worden omgezet naar tekst bij gebruik van een CSV-formaat.

De [gegevensmiddelspecificatie](#gegevensmiddelspecificatie) kent optioneel nog:

* Een beschrijving van het [gegevensmiddel](#gegevensmiddel).

### Gegevenstypes {#IntroGegevenstype}

Een [gegevenstype](#gegevenstype) is een typering van een verzameling gegevens met gelijke eigenschappen (zoals bijvoorbeeld een straatnaam alle gegevens beschrijft met een bepaald formaat en regels voor de vulling). Het beschrijft en normeert een eigenschap van een categorie van objecten in de werkelijkheid, zodat deze kunnen worden vastgelegd in een administratie. Aan een [gegevenstype](#gegevenstype) kan dus een eenduidige definitie worden gekoppeld die aangeeft hoe het in de werkelijkheid zit, die kan verschillen van de fysieke implementatie.

Een [gegevenstype](#gegevenstype) heeft verplicht:

* Een unieke identificatie door middel van een code
* Een beschrijvende naam
* Een beschrijving die een eventuele verbijzondering van de bijbehorende term in dit gegevenstype uitlegt
* Een [waardetype gegevenstype](#waardetype-gegevenstype) dat aangeeft aan welke structuur de waarden die de eigenschap kan aannemen, moeten voldoen.

Een [gegevenstype](#gegevenstype) kan ook een [categorisch gegevenstype](#gegevenstype-categorisch) zijn. In dat geval heeft het gegevenstype ook nog verplicht:

* Een [waardebereik gegevenstype](#waardebereik-gegevenstype) dat aangeeft uit welke waardes een [categorisch gegevenstype](#gegevenstype-categorisch) bestaat.

Verder is het mogelijk dat een [gegevenstype](#gegevenstype) eigenschappen heeft die worden geduid met behulp van [classificatie](#classificatie)s.

Gegevenstypen worden gebundeld in een [logisch gegevensmodel](#logisch-gegevensmodel).

### Gegevensvelden {#IntroGegevensveld}

Een [gegevensveld](#gegevensveld) duidt een specifieke locatie aan binnen een [gegevensmiddel](#gegevensmiddel) waarin een bepaalde soort informatie of data-element wordt opgeslagen. Het vertegenwoordigt de kleinste eenheid van data die betekenisvol is binnen de context van het [gegevensmiddel](#gegevensmiddel).

Een gegevensveld heeft altijd de volgende eigenschappen:

* Een unieke identificatie middels een gegevensveld id.
* Een naam
* Een [gegevenstypemapping](#gegevenstypemapping), die aangeeft met welk [gegevenstype](#gegevenstype) het gegevensveld overeenkomt.

Gegevensvelden worden gebundeld in een [technisch gegevensmodel](#technisch-gegevensmodel).

### Classificaties

De [classificatie](#classificatie)s omvatten vooraf bepaalde [classificatiewaarden](#classificatiewaarde) in vooraf bepaalde categorieën van objectief vast te stellen eigenschappen van het [gegevenstype](#gegevenstype). Denk bijvoorbeeld aan een [persoonsgegevensclassificatie](#persoonsgegevensclassificatie) wanneer het [persoonsgegevens](#persoonsgegeven) betreft.

Soms is bij een bepaalde classificatie een nadere aanduiding nodig, zoals bijvoorbeeld een [geregistreerd algoritme](#geregistreerd-algoritme) waar het [AKI-gegevens](#aki-gegevens-direct-of-regelgebaseerd) betreft, of een nadere duiding van [bijzondere persoonsgegevens](#bijzonder-persoonsgegeven).

Een classificatie wordt gekenmerkt door het classificatietype (zoals bijv. classificatie persoonsgegevens of classificatie AKI-gegevens) en de [classificatiesoort](#classificatiesoort).
